<art>
  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>De dame met de hermelijn</name>
    <desc>Het schilderij werd in Italië in 1798 gekocht door de Poolse politicus Adam Jerzy Czartoryski, zoon van de staatsman Adam Kazimierz Czartoryski en diens echtgenote Izabela Czartoryska, en in 1800 opgenomen in de Czartoryski's familiecollectie. De inscriptie in de linkerhoek van het schilderij is: 'LA BELE FERIONIERE. LEONARD D'AWINCI.' Deze inscriptie is waarschijnlijk kort na aankomst in Polen toegevoegd door een restaurateur. Bijna meteen na de Duitse bezetting van Polen in 1939 werd het schilderij in beslag genomen door de nazis en verzonden naar het Bode-Museum in Berlijn.</desc>
    <thumburl>../resources/art/thumb/davinci-dedamemetdehermelijn.jpg</thumburl>
    <url>../resources/art/davinci-dedamemetdehermelijn.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Maria met kind en Sint-Anna</name>
    <desc>Maria met kind en Sint-Anna toont Maria, op schoot bij haar moeder Sint-Anna, terwijl het Jezus-kind speelt met een offerlam, symbool voor diens toekomstige lot. Op de achtergrond is een kaal, bergachtig, monumentaal landschap te zien, geschilderd in egaal-blauwe tinten die contrasteren met de bruine aardkleuren op de onderste helft van het doek. De steenachtige voorgrond lijkt niet geheel "af". Het werk valt op door de voor die tijd ongewoon informele compositie en de intieme, liefdevolle gebaren van de personages, zonder nadruk op devotie. Maria buigt zich naar voren om het kind, dat zojuist uit haar handen is geglipt, terug bij zich te nemen. Anna beziet het tafereel lachend en in rust. Ze houdt de linkerarm in haar zij en draagt een lang grauw kleed, zoals dat in die tijd vaak gedragen werd door weduwen. Maria draagt een rood kleed met decolleté en korte armen, met een doorzichtig dun grauw onderkleed dat haar armen volledig bedekt. Over haar schoot ligt een grijs-blauw mantelkleed. Opvallend voor die tijd is dat ze geen sieraden en hoofddoek draagt.</desc>
    <thumburl>../resources/art/thumb/davinci-mariametkindensintanna.jpg</thumburl>
    <url>../resources/art/davinci-mariametkindensintanna.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Madonna of the Carnation</name>
    <desc>Het centrale motief is de jonge maagd Maria met haar naakte baby Christus op haar schoot. Maria zit en draagt kostbare kleding en juwelen. Met haar linkerhand houdt ze een anjer vast, wat wordt geïnterpreteerd als een symbool van genezing. De gezichten zijn licht terwijl alle andere objecten donkerder zijn, de anjer wordt bedekt door een schaduw. Terwijl het kind omhoog kijkt, en de moeder omlaag kijkt, is er geen oogcontact. De opzet van het schilderij bevat twee ramen aan beide zijde van de figuren.</desc>
    <thumburl>../resources/art/thumb/davinci-madonnaofthecarnation.jpg</thumburl>
    <url>../resources/art/davinci-madonnaofthecarnation.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Maagd op de rotsen</name>
    <desc>De Maagd op de Rotsen of Madonna in de Grot is een schilderij van de Italiaanse renaissancekunstenaar Leonardo Da Vinci. Het schilderij toont Maria die in een grot zit met Jezus, Johannes en de aartsengel Uriël. Van het stuk bestaan twee en mogelijk drie versies. De oudste is vervaardigd tussen 1483 en 1486 in Milaan en hangt in het Louvre, de jongste ontstond tussen 1491 en 1508 en is te bezichtigen in de Londense National Gallery.</desc>
    <thumburl>../resources/art/thumb/davinci-maagdopderotsen.jpg</thumburl>
    <url>../resources/art/davinci-maagdopderotsen.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Mona Lisa</name>
    <desc>Mona Lisa (ook La Gioconda genoemd) is de titel van een waarschijnlijk tussen 1503 en 1506 geschilderd werk van Leonardo da Vinci, dat nu in het Louvre hangt. De gebruikte techniek is olieverf op paneel (populierenhout). Het is het portret van een dame, waarschijnlijk Lisa Gherardini of voluit Lisa di Antonmaria Gherardini di Montagliari, de derde echtgenote van Francesco del Giocondo, die waarschijnlijk de opdracht gaf voor het schilderij. Het is een van de weinige werken waarvan men zeker is dat het van de hand van Leonardo zelf is. Als een van de beroemdste kunstwerken ter wereld krijgt het ongeveer 20.000 bezoekers per dag.</desc>
    <thumburl>../resources/art/thumb/davinci-monalisa.jpg</thumburl>
    <url>../resources/art/davinci-monalisa.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Het Laatste Avondmaal</name>
    <desc>Het Laatste Avondmaal (in het Italiaans, Il Cenacolo of L'Ultima Cena) is een Muurschildering geschilderd door Leonardo da Vinci in opdracht van hertog Ludovico Sforza in de refter van het Santa Maria delle Grazie, een dominicaner klooster in Milaan. Het is een afbeelding van een scène uit het Laatste Avondmaal van Jezus zoals beschreven in de Bijbel en het is gebaseerd op Johannes 13:21-26 waarin Jezus aankondigt dat één van zijn twaalf discipelen hem zal verraden. Het schilderij is wereldwijd bekend en de opstelling is een iconografisch model. Omdat het niet kan worden verplaatst is het nooit in particulier bezit geweest.</desc>
    <thumburl>../resources/art/thumb/davinci-hetlaatsteavondmaal.jpg</thumburl>
    <url>../resources/art/davinci-hetlaatsteavondmaal.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Aanbidding door de Wijzen</name>
    <desc>De Aanbidding der Wijzen is een onvoltooid schilderij van Leonardo da Vinci uit 1481. De drie Wijzen in adoratie rond het kindje Jezus werden door Da Vinci geschilderd in opdracht van de augustijner monniken te Florence, maar omdat hij in 1482 naar Milaan vertrok heeft hij het nooit afgemaakt. Sinds 1670 hangt het werk in het Uffizi te Florence. Bijzonder aan dit schilderij is de gelijkwaardige opstelling van de Drie Wijzen in symmetrie rond Maria met kind. Voordien werden zij altijd op een rijtje afgebeeld. De Drie Wijzen worden omringd door de onwetenden die het belang van de gebeurtenis van de geboorte van Jezus niet beseffen. Dit alles symboliseert het belangwekkende keerpunt in de geschiedenis, dat door de christenen aan de geboorte van Jezus wordt toegekend.</desc>
    <thumburl>../resources/art/thumb/davinci-aanbiddingderwijzen.jpg</thumburl>
    <url>../resources/art/davinci-aanbiddingderwijzen.jpg</url>
  </painting>

  <painting id="">
    <code>01</code>
    <shortname>Da Vinci</shortname>
    <fullname>Leonardo Da Vinci</fullname>
    <name>Johannes de Doper</name>
    <desc>Johannes de Doper (ook: Jan de Doper, Sint-Jan Baptist of Baptista en in de islam Jahja) (circa 7 v.Chr. - voor 36) was volgens het christendom en de islam een profeet. Hij zou omstreeks het jaar 30 in de provincie Judea hebben gepredikt. Zijn moeder Elisabet was verwant met Maria. Vanwege het leeftijdsverschil veronderstelt men dat Elisabet een nicht van Maria was. Johannes de Doper komt zowel in het Evangelie als in de Koran voor.</desc>
    <thumburl>../resources/art/thumb/davinci-johannesdedoper.jpg</thumburl>
    <url>../resources/art/davinci-johannesdedoper.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>Dulle Griet</name>
    <desc>Dulle Griet is een schilderij van Pieter Bruegel de Oude uit 1561. Het hangt in het Museum Mayer van den Bergh in Antwerpen. Bruegel heeft in dit werk twee tegenstellingen met elkaar gecombineerd: Dulle Griet op de voorgrond is de vrouw die zich gedraagt als een man, met de focus op hebzucht met daartegenover de Reus op de achtergrond die staat voor de man die zich gedraagt als een vrouw, met de focus op verspilling. Dit tegen de achtergrond van de hel, waar andere zonden aan bod komen bij de vechtende vrouwtjes, de duiveltjes en de minnende koppeltjes.</desc>
    <thumburl>../resources/art/thumb/bruegel-dullegriet.jpg</thumburl>
    <url>../resources/art/bruegel-dullegriet.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>De triomf van de dood</name>
    <desc>De triomf van de dood is een schilderij van Pieter Bruegel de Oude. Het schilderij wordt tentoongesteld in het Museo Nacional del Prado in Madrid. Het schilderij is geschilderd in 1562. De originele grootte van dit schilderij is 160 X 120 cm. Het schilderij stelt een panorama voor waarop een leger van geraamtes door een verwoest landschap trekt. Op het schilderij zijn allemaal menselijke verschrikkingen afgebeeld zoals moordlust, demonen en angst. Het schilderij toont mensen van verschillende sociale standen, van boer tot edelman, koning en kardinaal die allemaal hun dood tegemoet gaan. Het toont ook aspecten van het dagelijkse leven in de 16e eeuw. De klederdracht uit deze periode is herkenbaar.</desc>
    <thumburl>../resources/art/thumb/bruegel-triomfvandedood.jpg</thumburl>
    <url>../resources/art/bruegel-triomfvandedood.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>De boerenbruiloft</name>
    <desc>De boerenbruiloft is een schilderij uit 1567 of 1568 door de Vlaamse renaissanceschilder Pieter Bruegel de Oude, een van zijn vele schilderijen die het boerenleven uitbeelden. Het bevindt zich momenteel in het Kunsthistorisches Museum in Wenen. De bruid zit onder de luifel. Wie de bruidegom is, is niet zeker. Het zou de man in het zwart kunnen zijn, links van de grootste figuur, achteruit leunend met een kop in de hand. Er spelen muzikanten en een kind op de voorgrond likt een bord af. Het feest heeft plaats in een schuur. Twee korenbundels en een hark herinneren ons aan het werk van de oogst en aan het harde boerenleven. De schotels worden aangedragen op een deur die uit de hengsels is gelicht. Het hoofdvoedsel is brood, pap en soep.</desc>
    <thumburl>../resources/art/thumb/bruegel-deboerenbruiloft.jpg</thumburl>
    <url>../resources/art/bruegel-deboerenbruiloft.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>De val van Icarus</name>
    <desc>De val van Icarus is een schilderij van Pieter Bruegel de Oude. Het origineel is echter verloren gegaan. Het schilderij in de Koninklijke Musea voor Schone Kunsten van België in Brussel werd lange tijd als het authentieke beschouwd maar blijkt gedateerd te zijn omstreeks 1600, terwijl Bruegel stierf in 1569. Het ontwerp daarentegen kan wel met zekerheid met hem in verband worden gebracht. Het is naar alle waarschijnlijkheid een vroege kopie van het oorspronkelijke schilderij van Breughel. Het wordt beschouwd als één van de zeven wonderen van België, een lijst die echter opgemaakt werd toen men er nog vanuit ging dat het werk van Pieter Bruegel de Oude zelf was.</desc>
    <thumburl>../resources/art/thumb/bruegel-devalvanicarus.jpg</thumburl>
    <url>../resources/art/bruegel-devalvanicarus.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>De Toren van Babel</name>
    <desc>De Toren van Babel is het schilderij van de Zuid-Nederlandse schilder Pieter Bruegel de Oude in het Kunsthistorisches Museum in Wenen. Het verbeeldt de bouw van de Toren van Babel door de Babyloniërs. God strafte de Babyloniërs echter voor hun hoogmoed met de Babylonische spraakverwarring en vernietigde de toren. Op het schilderij van Bruegel is te zien hoe de toren tot voorbij de wolken letterlijk tot aan de hemel reikt. De toren wordt gebouwd in een grote ommuurde havenstad. Op en rondom de toren krioelt het van de bedrijvigheid. Op de toren zijn talloze mensen druk aan het bouwen. In de haven voor de toren zijn een groot aantal zeilschepen afgemeerd. Op de voorgrond is de opdrachtgever van de toren afgebeeld, koning Nimrod, tenmidden van zijn gevolg en vele ambachtslieden.</desc>
    <thumburl>../resources/art/thumb/bruegel-detorenvanbabel.jpg</thumburl>
    <url>../resources/art/bruegel-detorenvanbabel.jpg</url>
  </painting>

  <painting id="">
    <code>02</code>
    <shortname>Bruegel</shortname>
    <fullname>Pieter Bruegel de Oude</fullname>
    <name>Nederlands Spreekwoorden</name>
    <desc>Nederlandse Spreekwoorden is een olieverfschilderij uit 1559, geschilderd door Pieter Bruegel de Oude. Het schilderij toont ten minste 125 Nederlandstalige spreekwoorden en gezegdes zoals die destijds gangbaar waren in het Nederlands. Bruegels schilderijen vertonen ook vaak thema's als absurditeit en de dwaasheid van de mens. Nederlandse Spreekwoorden is daarop geen uitzondering. De originele titel van het werk was “de dwaasheid van de wereld”, wat suggereert dat Bruegel het schilderij niet bedoeld had als simpelweg een verzameling spreekwoorden maar een beeld van de dwaasheid van mensen. Veel van de mensen op het schilderij vertonen karakteristieke kenmerken waarmee Bruegel in zijn werken dwaasheid benadrukt.</desc>
    <thumburl>../resources/art/thumb/bruegel-nederlandsespreekwoorden.jpg</thumburl>
    <url>../resources/art/bruegel-nederlandsespreekwoorden.jpg</url>
  </painting>

  <painting id="">
    <code>03</code>
    <shortname>Monet</shortname>
    <fullname>Claude Monet</fullname>
    <name>Impression, soleil levant</name>
    <desc>Impression, soleil levant is een schilderij van de Franse kunstschilder Claude Monet uit 1873, waaraan de kunststroming impressionisme haar naam ontleent. Het onderwerp van het schilderij is de haven van Le Havre op een mistige dag, geschilderd in zeer losse verftoetsen, die het onderwerp eerder suggereren dan echt omlijnen. In een blauwachtige mist zien we, naast een klein bootje, nauwelijks de masten van enkele zeilschepen en op de achtergrond, bijna onzichtbaar in de mist, de kades met kranen en schoorstenen geschetst met enkele verticale en schuine lijnen. De oranje zon, net boven de horizon, tekent een lichtstraal op het water. Monet vangt het vluchtige moment waar land, water en lucht in de nevel nog één lijken te zijn voor het felle daglicht alles scherp zal aftekenen.</desc>
    <thumburl>../resources/art/thumb/monet-impressionsoleillevant.jpg</thumburl>
    <url>../resources/art/monet-impressionsoleillevant.jpg</url>
  </painting>

  <painting id="">
    <code>03</code>
    <shortname>Monet</shortname>
    <fullname>Claude Monet</fullname>
    <name>Terras in Sainte-Adresse</name>
    <desc>Op Terras in Sainte-Adresse is vanuit een hoog gezichtspunt een deel van een tuin met zeezicht te zien. Aan de horizon valt Honfleur te onderscheiden. De zittende man op de voorgrond is waarschijnlijk Monets vader, terwijl de staande dame met parasol zijn nicht Jeanne Marguérite Lecadre is, die ook op het in dezelfde tijd ontstane Vrouw in een tuin te zien is.Over de identiteit van de andere personen bestaat geen zekerheid. Monet zelf noemde dit werk "het Chinese schilderij met vlaggen"[2], een verwijzing naar de invloed die Japanse prentenin die tijd op veel schilders hadden. Omdat Terras in Sainte-Adresse is opgedeeld in drie horizontale vlakken, heeft het werk net als de prenten een tweedimensionaal karakter. De Franse vlag rechts is een subtiele verwijzing naar de structuur van het schilderij. Ook de schuine schaduwen moeten voor ingevoerde tijdgenoten Japans hebben aangedaan.</desc>
    <thumburl>../resources/art/thumb/monet-terrasinsainteadresse.jpg</thumburl>
    <url>../resources/art/monet-terrasinsainteadresse.jpg</url>
  </painting>

  <painting id="">
    <code>03</code>
    <shortname>Monet</shortname>
    <fullname>Claude Monet</fullname>
    <name>Le Pont de l'Europe, gare Saint-Lazare</name>
    <desc>Le Pont de l'Europe, gare Saint-Lazare (De Europabrug, station Saint-Lazare) is een schilderij van de impressionistische Franse kunstschilder Claude Monet uit 1877, 64 x 81 centimeter, olie op doek. Het maakt deel uit van een serie van twaalf schilderijen die Monet in 1877 maakte in de buurt van het Parijse station Saint-Lazare. De serie wordt wel gezien als zijn uitdrukking van de 'modernité'. Het werk is thans te zien in het Musée Marmottan Monet te Parijs. Spoorwegen en stations waren in de tweede helft van de negentiende eeuw het uitgesproken thema van de moderne tijd. De trein, met zijn tot dan ongekende snelheid, had een geheel nieuwe kijk op het leven gegeven. Er ontstond een ander begrip van ruimte en tijd waarbij het landschap als het ware doorkliefd werd, waar eerder het trage tempo van koets en kar de maatstaf was. Het station en de spoorweg werden symbool voor snelheid en mobiliteit, voor het nieuwe leven. De door rook en staal bepaalde wereld van stations en locomotieven, hadden ook een speciale bekoring voor de kunstschilders van het impressionisme in die periode. Édouard Manet koos het thema in 1874 voor zijn schilderij De spoorweg en ook Gustave Caillebotte nam het meermaals als onderwerp.</desc>
    <thumburl>../resources/art/thumb/monet-lepontdeleuropegaresaintlazare.jpg</thumburl>
    <url>../resources/art/monet-lepontdeleuropegaresaintlazare.jpg</url>
  </painting>

  <painting id="">
    <code>04</code>
    <shortname>Van Gogh</shortname>
    <fullname>Vincent van Gogh</fullname>
    <name>Sterrennacht</name>
    <desc>De sterrennacht is een schilderij van de Nederlandse postimpressionistische kunstschilder Vincent van Gogh. Het werk is geschilderd in olieverf op doek en meet 73 bij 92 cm. Het wordt gezien als een van de grote meesterwerken van deze schilder. Het behoort tot de permanente collectie van het Museum of Modern Art in New York City. Vanaf 1888 heeft Van Gogh meerdere stukken geschilderd die op De sterrennacht lijken. Hij noemde deze periode zijn Studie van de sterrenhemel. Zo schilderde hij in 1888 het stuk Sterrennacht boven de Rhône, dat erg op dit schilderij lijkt. Vincent van Gogh maakte De sterrennacht toen hij in het ziekenhuis van Saint-Paul-de-Mausole in Saint-Rémy-de-Provence was in juni 1889. Ook maakte hij een aantal pentekeningen met hetzelfde onderwerp. Halverwege september stuurde hij de sterrennachtschilderijen naar zijn broer in Parijs.</desc>
    <thumburl>../resources/art/thumb/vangogh-sterrennacht.jpg</thumburl>
    <url>../resources/art/vangogh-sterrennacht.jpg</url>
  </painting>

  <painting id="">
    <code>05</code>
    <shortname>Rembrandt</shortname>
    <fullname>Rembrandt van Rijn</fullname>
    <name>De Nachtwacht</name>
    <desc>De Nachtwacht, is het enige schuttersstuk van de Nederlandse kunstschilder Rembrandt van Rijn, geschilderd tussen 1639 en 1642 toen de kunstenaar ongeveer 35 jaar oud was. Het schilderij meet sinds 1715 363 x 438 cm en hangt sinds 1885 in het Rijksmuseum Amsterdam. Het canvas toont de twee heren uit de titel, omringd door zestien leden van hun militie, alsmede enkele figuranten, terwijl ze zich aan het opstellen zijn. De Nachtwacht is een van de beroemdste schilderijen ter wereld. Het schilderij was Rembrandts bijdrage aan een project van zes schuttersstukken, besteld voor de zaal van het doelengebouw.</desc>
    <thumburl>../resources/art/thumb/rembrandt-denachtwacht.jpg</thumburl>
    <url>../resources/art/rembrandt-denachtwacht.jpg</url>
  </painting>

  <painting id="">
    <code>06</code>
    <shortname>Picasso</shortname>
    <fullname>Pablo Picasso</fullname>
    <name>Guernica</name>
    <desc>Guernica is een schilderij van Picasso uit 1937, genoemd naar de plaats Guernica in Spaans Baskenland (Baskisch: Gernika). Aanleiding voor het schilderij is het bombardement van Guernica door de fascisten onder leiding van Francisco Franco, om de weerstand van de Republikeinen te breken. Het schilderij, met de enorme afmetingen 3,49 m hoog en 7,76 m breed, is een van de meest indrukwekkende en controversiële werken van Picasso. Het vormde tevens de inspiratiebron voor het gelijknamige muziekstuk van Leonardo Balada.</desc>
    <thumburl>../resources/art/thumb/picasso-guernica.jpg</thumburl>
    <url>../resources/art/picasso-guernica.jpg</url>
  </painting>

  <painting id="">
    <code>06</code>
    <shortname>Picasso</shortname>
    <fullname>Pablo Picasso</fullname>
    <name>Les Demoiselles d'Avignon</name>
    <desc>Les Demoiselles d'Avignon is een van de bekendste werken van Pablo Picasso (1881-1973). Het is geschilderd in een periode van negen maanden gedurende 1906 en 1907, toen Picasso zich had teruggetrokken in een klein dorpje in de Pyreneeën. Toen hij het zijn avant-gardevrienden liet zien, vielen ze stil. Alleen Matisse brak in lachen uit. In 1916 werd het in een privésalon getoond. De naam van deze salon werd toen tijdelijk veranderd van "Le bordel d'Avignon" in "Les Demoiselles". Het doek werd pas in 1937 voor het eerst in het openbaar getoond. In 1939 kocht het Museum of Modern Art in New York het en daar hangt het heden ten dage nog.</desc>
    <thumburl>../resources/art/thumb/picasso-lesdemoisellesdavignon.jpg</thumburl>
    <url>../resources/art/picasso-lesdemoisellesdavignon.jpg</url>
  </painting>

  <painting id="">
    <code>07</code>
    <shortname>Vermeer</shortname>
    <fullname>Johannes Vermeer</fullname>
    <name>Meisje met de Parel</name>
    <desc>Het schilderij is een zogenaamde tronie, een studie van een opvallend gezicht, een gelaatsuitdrukking of karakter. Rembrandt maakte dit genre in de 17e eeuw populair. Tronies werden in groten getale voor de open markt geproduceerd. Anders dan bij portretten waren de modellen vrijwel altijd anoniem. Men heeft geen van Vermeers modellen ooit kunnen identificeren en dat geldt ook voor dit meisje. Hoewel zijn oudste dochter Maria, die in die periode twaalf, dertien jaar oud was, als kandidaat wordt genoemd is daar geen enkel bewijs voor.</desc>
    <thumburl>../resources/art/thumb/vermeer-meisjemetdeparel.jpg</thumburl>
    <url>../resources/art/vermeer-meisjemetdeparel.jpg</url>
  </painting>

  <painting id="">
    <code>07</code>
    <shortname>Vermeer</shortname>
    <fullname>Johannes Vermeer</fullname>
    <name>Het melkmeisje</name>
    <desc>De benaming Het melkmeisje is feitelijk onjuist omdat een melkmeisje een vrouw was die melk aan huis bezorgde; de hier afgebeelde vrouw is een dienstmeid. Ze is als zodanig te herkennen vanwege haar eenvoudige kleding en gestreken hoofdkapje. Ze staat in het midden van de afbeelding, in een kamer met aan de linkerzijde een venster, waardoor het licht binnenvalt. Voor haar, aan de linkerzijde en onder het venster, bevindt zich een tafel, bedekt met een kleed, waarop een mand met brood, een kan, en andere waren staan. De meid schenkt melk vanuit een kruik in een schaal die ook op tafel staat; haar aandacht is gericht op het schenken. De ruimte is schaars ingericht, rechts is een stoof afgebeeld. De muur achter haar suggereert een kamer met een verleden; er zitten wat gaten in en er steekt een spijker uit. Met radiografisch en infraroodonderzoek is vastgesteld dat Vermeer oorspronkelijk op de muur achter de meid een schilderij had geschilderd. Schilderijen waren ook toen duur, en door dit luxeartikel over te schilderen en de muur kaal te laten bereikte Vermeer dat de kamer eenvoudiger werd.</desc>
    <thumburl>../resources/art/thumb/vermeer-hetmelkmeisje.jpg</thumburl>
    <url>../resources/art/vermeer-hetmelkmeisje.jpg</url>
  </painting>

  <painting id="">
    <code>08</code>
    <shortname>Munch</shortname>
    <fullname>Edvard Munch</fullname>
    <name>De Schreeuw</name>
    <desc>De Schreeuw is een psychisch zelfportret van Edvard Munch. Het is een schilderij gebaseerd op een eigen traumatische ervaring. Op een avond wandelde Munch met vrienden terug naar de stad Oslo. Ze bleven staan op een brug. Terwijl zijn vrienden doorliepen bleef Edvard staan, aangegrepen door het landschap en de lucht met de ondergaande zon. Hij hoorde en voelde het landschap rondom hem schreeuwen. Hij kreeg een onmachtig en depressief gevoel. Deze gebeurtenis maakte zo veel indruk op hem dat hij deze gebeurtenis later vastlegde op doek. Hij schilderde De Schreeuw in een periode na een bijzonder pijnlijke liefdesverhouding met een getrouwde vrouw genaamd Millie Thaulow. Tijdens de door jaloezie, achterdocht en pijn getekende relatie schilderde de kunstenaar een aantal doeken die het verloop van de verhouding illustreren. Toen zijn relatie met Millie Thaulow definitief voorbij was schilderde hij De Schreeuw. De ontzette, tot wanhoop gedreven figuur is dus eigenlijk Edvard Munch zelf.</desc>
    <thumburl>../resources/art/thumb/munch-deschreeuw.jpg</thumburl>
    <url>../resources/art/munch-deschreeuw.jpg</url>
  </painting>

  <painting id="">
    <code>09</code>
    <shortname>Botticelli</shortname>
    <fullname>Sandro Botticelli</fullname>
    <name>De Geboorte van Venus</name>
    <desc>De Geboorte van Venus is een schilderij van de Italiaanse kunstschilder Sandro Botticelli. Het hangt in de Uffizi galerij in de Italiaanse stad Florence. Het schilderij is vervaardigd met tempera op canvas en meet 172,5 cm bij 278,5 cm. Het beeldt de godin Venus uit die oprijst uit de zee als een volgroeide vrouw, zoals deze beschreven wordt in de Griekse mythologie. De naam van het werk is echter niet helemaal in overeenkomst met de gebeurtenis die erop staat afgebeeld, aangezien Venus volgens de legende uit het zeeschuim zou zijn geboren. Deze afbeelding toont echter haar aankomst in Cyprus, staande op een schelp. Er zijn ook verschillende verwijzingen naar Ovidius' Metamorphosen en Fasti en naar Angelo Poliziano's "Verzen".</desc>
    <thumburl>../resources/art/thumb/sandrobotticelli-degeboortevanvenus.jpg</thumburl>
    <url>../resources/art/sandrobotticelli-degeboortevanvenus.jpg</url>
  </painting>
  
  <painting id="">
    <code>10</code>
    <shortname>Cézanne</shortname>
    <fullname>Paul Cézanne</fullname>
    <name>De kaartspelers</name>
    <desc>De kaartspelers (Frans:Les joueurs des cartes) is een schilderij van de Franse kunstschilder Paul Cézanne, geschilderd tussen 1893 en 1896, olie op doek, 47,5 x 57 centimeter. Het toont twee mannen die bijna symmetrisch tegenover elkaar zitten te kaarten. Het schilderij is thans in bezit van het Musée d'Orsay te Parijs. Van het werk bestaan nog twee vrijwel identieke versies, waarvan er een in het bezit is van het Courtauld Institute of Art in Londen en een ander in privé bezit. Voor deze laatste versie werd in 2011 het op dat moment hoogste bedrag ooit voor een schilderij betaald, naar schatting tussen de 180 en 200 miljoen euro.</desc>
    <thumburl>../resources/art/thumb/paulcezanne-dekaartspelers.jpg</thumburl>
    <url>../resources/art/paulcezanne-dekaartspelers.jpg</url>
  </painting>
  
  <painting id="">
    <code>11</code>
    <shortname>Michelangelo</shortname>
    <fullname>Michelangelo Buonarroti</fullname>
    <name>De schepping van Adam</name>
    <desc>De schepping van Adam is een onderdeel van het fresco op het gewelf van de Sixtijnse Kapel in Vaticaanstad geschilderd door Michelangelo rond 1511. Het werk is de uitbeelding van het Bijbels verhaal uit het boek Genesis waarin God de Vader leven blaast in Adam. Van de fresco's naar Genesis in de Sixtijnse Kapel is het chronologisch in het verhaal de vierde afbeelding. Michelangelo werkte deze fresco als een van de laatsten in de reeks af. Het werk meet 4,8 op 2,3 meter.</desc>
    <thumburl>../resources/art/thumb/michelangelobuonarroti-descheppingvanadam.jpg</thumburl>
    <url>../resources/art/michelangelobuonarroti-descheppingvanadam.jpg</url>
  </painting>
  
  <painting id="">
    <code>12</code>
    <shortname>Mondriaan</shortname>
    <fullname>Piet Mondriaan</fullname>
    <name>Stilleven met gemberpot I</name>
    <desc>Stilleven met gemberpot I is een schilderij van de Nederlandse schilder Piet Mondriaan in het Solomon R. Guggenheim Museum in New York. Het stelt een tafel voor, tegen een venster, met daarop allerlei voorwerpen, zoals schildersdoeken, glazen, een gemberpot, een steelpan, boeken en een inktpot. Op de voorgrond ligt op een opengeslagen stuk papier een stuk kaas met een mes.</desc>
    <thumburl>../resources/art/thumb/pietmondriaan-stillevenmetdegemberpotI.jpg</thumburl>
    <url>../resources/art/pietmondriaan-stillevenmetdegemberpotI.jpg</url>
  </painting>

</art>